Рівень 3

#Вгадай, що це

__Передмова__
На дошці з'являються випадкові об'єкти, усі вони спотворені.  Гравцю необхідно здогадатись, який об'єкт демонструється, натиснувши на правильне зображення об'єкта нижче.  Що швидше він здогадається, то більше очок набирає.

##Крок 1: На дошці з'являються різні об'єкти.

Необхідно, щоб кілька різних зображень демонструвались на дошці.

1. Створіть новий проект у Скретч та видаліть спрайт кота.
2. У полі сцена оберіть Нове тло та імпортуйте зображення класної дошки з папки "У приміщенні".
3. Імпортуйте новий спрайт та оберіть для нього будь-який образ.  Можна обрати образ із папки Things.
4. Розташуйте новий спрайт посередині класної дошки.  Збільшіть або зменшіть його, якщо необхідно.
5. Із вкладки Образи імпортуйте ще 4 образи для спрайта.  Вони можуть бути якими завгодно! Тепер потрібно, щоб на дошці з'являлось випадкове зображення.
6. Створіть такий скрипт:

```scratch

	коли натиснуто зелений прапорець
	повторити вібрати випадкове від 1 до 5		
		наступний образ
	(кінець повторити)
```

###Протестуйте свій проект. 
__Натисніть на зелений прапорець.__

Чи з'являється спрайт у новому образі?

__Клікніть на нього ще кілька разів.__
Чи кожного разу змінюються образи?  Іноді двічі підряд з'являється один і той же образ, але це нормально! Ви також помітите, що спрайт блимає, коли змінює образи. Ми виправимо це у наступному кроці.
￼￼￼￼￼￼￼￼￼￼
Збережіть свій проект.ect

##Крок 2: Зображення об'єктів спотворюються.

__Тепер потрібно, щоб зображення при появі було спотвореним, а через кілька секунд починало відображатись нормально.__

Використаємо змінну Рахунок для контролю за ступенем спотворення зображення.  Якщо рахунок великий, то спотворення значне, а зі зменшенням рахунку ступінь спотворення зменшується.  Рахунок також діятиме в ролі таймера, як на скретч картці Таймер.

1 - У вкладці Величини створіть змінну і назвіть її Рахунок. 

2 - Змініть скрипт таким чином:

```scratch

	коли натиснуто зелений прапорець
	сховати
	повторити вібрати випадкове від 1 до 5		
		наступний образ
	(кінець повторити)
	встановити рахунок на 110
	повторити поки рахунок = 0
		змінити рахунок на -10
		встановити ефект пікселями до в рахунок
		встановити ефект колір в рахунок
		показати
		чекати 1 сек
	(кінець повторити)
```

Необхідно додати блоки "сховати" на початку скрипту і "встановити рахунок в 110" та всі блоки команд, що розташовані нижче.

###Протестуйте свій проект.
__Натисніть на зелений прапорець.__

Чи з'являється випадковий спотворений об'єкт?

Чи змінюються поступово ступінь спотворення?

Чи зменшується рахунок, коли ступінь спотворення зменшується?

Чи з'являється спотворений об'єкт, коли на рахунку 0?

Чи продовжують зображення об'єктів змінюватися кожного разу, коли натиснуто зелену кнопку?

Збережіть свій проект.

##Спробуйте:

__Змінювати стартовий рахунок і крок зміни рахунку впродовж виконання циклу.__ Як це змінює вигляд об'єктів? Це спрощує чи ускладнює розпізнання об'єктів?

__Використати різні графічні ефекти із випадаючого переліку.__ Як це змінює складність проекту?

##Крок 3: Гравець впізнає зображення.

Отже, ми маємо випадкові зображення об'єктів, які повільно з'являються і рахунок, що з часом зменшується, але як виграти гру?  Додамо кілька спрайтів внизу екрану, щоб гравець клікав на них. Якщо він натиснув на правильний спрайт, то виграв. Якщо ж гравець натиснув на невірний спрайт, то цей спрайт щезає, а гра продовжується.

Спершу ми повинні визначити, яка відповідь правильна.

1 - Створіть нову змінну і назвіть її __Відповідь__.  Перевірте, чи її створено для всіх спрайтів.

2 - Змініть написаний скрипт так, щоб фіксувались правильні відповіді.  Додайте блок "встановити відповідь для образу" (set [answer] to costume) одразу після першого циклу:

```scratch

	коли натиснуто зелений прапорець
	сховати
	повторити вібрати випадкове від 1 до 5		
		наступний образ
	(кінець повторити)
	встановити відповідь для образу
	встановити рахунок в 110
	повторити поки рахунок = 0
		змінити рахунок на -10
		встановити ефект пікселями на рахунок
		встановити ефект колір на рахунок
		показати
		чекати 1 сек
	(кінець повторити)
```
__Тепер необхідно додати в проект спрайти, на які клікає гравець при виборі відповіді.__

3 - Продублюйте головний спрайт і перетягніть дублікат у нижній лівий кут сцени. 

4 - Переіменуйте цей спрайт у __"Відповідь 1"__. (Так простіше буде виконувати подальші операції з ним).

5 - Видаліть скрипт __"Відповіді 1"__ та всі його образи, окрім першого.

6 - Повторіть ці 3 кроки знову, щоб створити спрайт " Відповідь 2" поруч зі спрайтом __"Відповідь 1"__, але для спрайту __"Відповідь 2"__ видаліть усі образи, окрім другого.

7 - Таким же чином створіть спрайти __"Відповідь 3"__, __"Відповідь 4"__, __"Відповідь 5"__. 
Внизу сцени повинен з'явитись ряд із 5 спрайтів, кожен з яких демонструє один із образів, які може змінювати головний спрайт.  __Жоден із спрайтів "Відповідь" не повинен мати скриптів.__

Тепер необхідно, щоб кожен спрайт відповідав на клік по ньому і діяв по-різному залежно від того, чи правильна це відповідь.

8 - Додайте цей скрипт для спрайту "Відповідь 1": 

```scratch

	коли натиснуто відповідь1
	якщо відповідь=1
		оповістити виграно
	інакше
		сховати
	(кінець якщо)
```

9 - Перетягніть цей скрипт для кожного з інших спрайтів "Відповідь", __змінивши 1 на 2, 3 і т.д. відповідно до номера спрайту.__

10 - Тепер необхідно додати команду, що відповідала б правильній відповіді.  Поверніться до спрайту 1 на дошці. Додайте до його скрипту наступне:

```scratch

	коли одержую виграно
	говорити Вітання! Ти набрав очко!
```

￼￼#Протестуйте свій проект.
__Натисніть на зелений прапорець.__

Коли ви тестуєте гру, можна використати __ряд відповідей на сцені__, щоб вибрати, яка з них правильна.  Це добре для тестування.

Що відбувається, коли клікнути на __правильну відповідь?__

Що відбувається, коли клікнути на __неправильну відповідь?__

Що відбувається з зображенням, яке __є неправильною відповіддю__, коли ви починаєте нову гру?

Тестування виявило 2 проблеми.  По-перше, зображення із неправильною відповіддю не з'являються знову на сцені, коли гра перезапускається.  По-друге, рахунок не перестає зменшуватись, коли дається правильна відповідь.

11 - Для вирішення першої з цих проблем додайте такі скрипти до кожного з 5-и спрайтів "Відповідь":

```scratch

	коли натиснуто зелений прапорець
	показати
```

Для вирішення другої проблеми необхідно зупинити __повторення циклу__ головного спрайту "repeat until", коли гравець обирає правильну відповідь.  Використайте для цього нову змінну. Присвойте їй __значення 0__ у момент початку гри і __значення 1__ у момент, коли гру виграно. Цикл "повторити поки" повинен припинити повторення, коли рахунок рівний __0__ або __коли змінна, що сигналізує про перемогу в грі дорівнює 1.__

12 - Створіть нову змінну і назвіть її "Перемога?".

13 - Змініть скрипти таким чином:

```scratch

	коли натиснуто зелений прапорець
	сховати
	повторити вибрати випадкове від 1 до 5		
		наступний образ
	(кінець повторити)
	встановити відповідь на образ
	встановити рахунок на 110
	встановити перемога на 0
	повторити поки рахунок = 0 або перемога? =1
		змінити рахунок на -10
		встановити ефект пікселя на рахунок
		встановити ефект колів на рахунок
		показати
		чекати 1 сек
	(кінець повторити)
	
	Коли одержую перемога
	встановити перемога на 1
	очистити графічні ефекти
	говорити Вітання! Ти набрав очко!
```

Збережіть свій проект.

__Молодець! Створення основної гри завершено.__

Однак є ще деякі речі, які можна використати у грі.  Спробуй виконати ці додаткові завдання.


##Додаткове завдання 1: Спрощенні або ускладнення гри.r

Можна змінити рівень складності гри.

* Спробуйте змінити швидкість появи зображень та швидкість зменшення рахунку. 
* Спробуйте змінити ступінь спотворення зображень. 
* Спробуйте змінити зображення об'єктів, які потрібно відгадати, щоб вони стали або більш подібними або різноманітнішими.  Якщо ви це зробите, не забудьте змінити спрайти-відповіді.

Збережіть свій проект.￼￼￼

##Додаткове завдання 2: Різне спотворення зображень у кожній грі.

Поки що у кожній з ігор використовується одне й те ж спотворення.  У кроці 2 можна спробувати використати інші способи спотворення, що діють так, як і вибрані раніше колір + пікселями.

Знайдіть різні способи спотворення, які можна використати.

Змініть гру таким чином, щоб у кожній використовувався інший тип спотворення у циклі "повторити поки".

__Підказка:__ спробуйте створити нову змінну під назвою "Спотворення".  Присвойте їй випадкове значення на початку гри.  Використайте блоки "якщо" у тілі циклу "повторити поки", щоб обирався відповідний тип спотворення для кожної гри.

Збережіть свій проект.

##Додаткове завдання 3: Гра з кількох раундів.

Поки що кожна з ігор самостійна.  Змініть це таким чином, щоб гра тривала кілька раундів.  Наприклад, нехай одна гра триває три раунди, так щоб гравець повинен був відгадати три об'єкти і міг набрати 300 очок.

__Підказка:__ потрібна нова змінна для сумування очок за всі раунди та новий цикл для проходження через різні раунди.

__Підказка:__ потрібно, щоб невірні відповіді знову з'являлись на початку кожного раунду.  Можна скористатись блоком "оповістити" для цього.

Збережіть свій проект.
￼￼

##Додаткове завдання 4: Кожен наступний раунд складніший за попередній.

Впродовж гри складність подальших раундів зростає.

Чи повинен бути однаковий рахунок у кожному раунді?  Чи потрібно нараховувати більше очок за швидку відповідь у складніших раундах?

__Підказка:__ як дізнатись, який раунд триває у конкретний момент?  Як можна використати це для того, щоб змінювати рахунок і рівень складності?

Збережіть свій проект.

##Додаткове завдання 5: Гра триває, поки гравець не дасть неправильну відповідь.

Замість використання фіксованої кількості раундів, зробіть так, щоб гра продовжувалась поки, гравець не обере невірну зображення.  Це доцільно лише, якщо гра ускладнюється з кожним новим раундом.

Збережіть свій проект.

##Додаткове завдання 6: Гра ускладнюється чи спрощується залежно від успішності гравця.

Заміть того, щоб постійно ускладнювати гру, краще підігнати складність гри під майстерність гравця.  Якщо він швидко обирає вірне зображення, наступний раунд можна робити складнішим.  І навпаки.  Якщо він не знаходить правильне зображення об'єкта або знаходить його запізно, то наступний раунд стає простішим.

Цю ідею можна втілити, якщо не сумувати очки гравця за кілька раундів.

Збережіть свій проект.

##Додаткове завдання 7: Фіксація рекордної суми очок.

Можна фіксувати рекордну кількість очок, отриманих за гру. Якщо хтось набирає більше, запитувати його ім'я та оновлювати інформацію про рекордну суму очок.  Переконайтесь, що інформація про гравця, який встановив рекорд, та суму його очок відображається.

Збережіть свій проект

##Додаткове завдання 8: Очки за невірні відповіді знімаються.

Поки що жодних штрафів за швидке послідовне клікання на всі спрайти відповідей немає.  Змініть гру так, щоб за кожен клік на невірну відповідь знімались очки.

Чи покращило це гру?

Збережіть свій проект.

__Молодець! Проект завершено, тепер можна насолоджуватись грою!__
Не забудьте поділитись грою з друзями та рідними, клікнувши __"Поділитись цим проектом"__ у рядку меню.
